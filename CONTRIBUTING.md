# Bijdragen

Dank je wel dat je wilt bijdragen aan Abacus! We ontwikkelen Abacus open source omdat dit de transparantie bevordert. We zijn altijd nieuwsgierig naar nieuwe perspectieven of invalshoeken, dus alle bijdragen zijn welkom. Je kunt bijvoorbeeld:

- een vraag stellen of een opmerking toevoegen;
- een feature request indienen;
- een bug of beveiligingslek melden;
- verbeteringen en/of uitbreidingen toevoegen aan de code en documentatie.

Voor de duidelijkheid: de Kiesraad heeft concrete plannen en doelstellingen met Abacus, en die zijn leidend. Hierdoor is het goed mogelijk dat een waardevolle bijdrage uit de community toch niet kan worden meegenomen, omdat we anders beloofde dingen niet op tijd waar kunnen maken. Als je iets wilt bijdragen aan de software, neem dan vooraf contact op via e-mail: abacus[@]kiesraad.nl.

Het team werkt met een planning en epics zoals opgenomen in het projectbord. Voor meer informatie over onze werkwijze ga je naar:

- onze [werkwijze voor GitHub](/documentatie/ontwikkelproces/GitHub-werkwijze.md);
- ons [proces voor ontwikkeling en releases](/documentatie/ontwikkelproces/proces-ontwikkeling-en-releases.md);
- de [uitgangspunten voor testen en kwaliteit](/documentatie/ontwikkelproces/testen-en-kwaliteit.md).

## Contributor Licence Agreement (CLA)

Als je een bijdrage aan de broncode wilt leveren vragen we je om vooraf een Contributor Licence Agreement (CLA) te tekenen, met name om het gebruiksrecht op je bijdrage eenduidig te regelen. Dit hoef je maar één keer te doen. Stuur de getekende CLA naar abacus[@]kiesraad.nl. Dank alvast!

## Hoe kun je bijdragen?

- Heb je een algemene vraag of opmerking, dan kun je ons mailen via abacus[@]kiesraad.nl. Alles is welkom!
- Je kunt ook een issue aanmaken op de [Abacus repository](https://github.com/kiesraad/abacus/issues). Klik rechtsboven op **New issue** en kies dan **Blank issue**. Vervolgens geef je het issue een heldere titel en een duidelijke beschrijving. Selecteer bij **Label** ook het type issue, vooral bij een bug is dit handig. Klik tot slot op **Create**.
- Als je naar een specifieke pull request of issue kijkt, kun je vragen of opmerkingen daar toevoegen in een comment.
- Wil je iets toevoegen of wijzigen in de code en/of documentatie via een pull request, dan mail je de voorgestelde wijzigingen naar abacus[@]kiesraad.nl. Na overleg kun je de PR aanmaken. Alle PR's worden grondig gereviewd, zoals we dat ook met ons eigen werk doen. Een goed voorbeeld van een geleverde bijdrage via een PR vind je hier: [PR #945](https://github.com/kiesraad/abacus/pull/945).

## Beveiligingslek

Als je een beveiligingslek vindt, maak dan geen issue aan maar mail ons direct op abacus[@]kiesraad.nl. Kijk in de [readme](/README.md#meldingen-en-security-issues) voor meer informatie.
