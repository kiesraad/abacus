# Lijst met afkortingen

| Afkorting | Hele term en definitie |
|-----------|------------------------|
| SB | Stembureau. De plek waar burgers hun stem uitbrengen. Let op: de fysieke locatie heet een _stemlokaal_. In één stemlokaal kunnen meerdere _stembureaus_ gevestigd zijn. In het stembureau wordt de eerste telling van het aantal kiezers en de stemmen gedaan. Soms worden alleen het aantal kiezers en stemmen op partijen geteld (Centrale Stemopneming, CSO), soms ook het aantal stemmen op kandidaten (Decentrale Stemopneming, DSO) |
| GSB | Gemeentelijk Stembureau. De plek waar de tellingen van alle stembureaus samenkomen. In geval van centrale stemopneming worden op het gemeentelijk stembureau de stemmen op kandidaatniveau geteld. De totalen per partij worden dan vergeleken met de tellingen die eerder op het stembureau zijn gedaan. Op het gemeentelijk stembureau worden de stemmen ingevoerd in de uitslagensoftware. |
| HSB | Hoofdstembureau. Hier worden de resultaten van alle gemeenten bij elkaar opgeteld om tot een resultaat per Kieskring te komen. |
| (N)BSB | (Nationaal) Briefstembureau. Stembureau waar alle stemmen die via de post zijn binnengekomen worden geteld.
| (N)BSB-C | (Nationaal) Briefstembureau voor corrigenda |
| CSB | Centraal Stembureau. Hier worden de resultaten van alle kieskringen bij elkaar opgeteld om tot een landelijk resultaat te komen. |
| SOL | Stembureau Openbaar Lichaam (op de eilanden). Equivalent van GSB en/of HSB in Nederland. |
| CSO | Centrale Stemopneming. Proces waarbij op de verkiezingsdag op het stembureau alleen op lijst/partij niveau wordt geteld. Op de dag na de verkiezingen worden de op lijst gesorteerde stembiljetten op het _gemeentelijk_ stembureau vervolgens per kandidaat geteld. |
| DSO | Decentrale Stemopneming. Hierbij wordt al op het stembureau tot op de kandidaat geteld. |
| OSV | Ondersteunende Software Verkiezingen. De 'oude' software die we met dit project vervangen. |
| OSV2020 | De eigenlijke naam van het 'oude' softwarepakket. |
| PP, OSV-PP | Module voor Kandidaatstelling door politieke partijen van OSV. Andere namen: VAPP-PP, Aanmaken kandidatenlijsten. Dit is de applicatie waarmee politieke partijen en groeperingen hun kandidatenlijst maken. |
| KS, OSV-KS | Module voor Onderzoek en vaststellen kandidatenlijsten van OSV. Andere namen: VAPP-KS, Kandidaatstelling. Dit is een OSV-module waarmee partijen hun kandidaatstelling beheren. Output is een EML die in OSV-U kan worden ingelezen (de kandidatenlijst). |
| U, OSV-U | Module voor Uitslagvaststelling van OSV. Andere namen: VAPP-U, Uitslagvaststelling. |
| DHV | Digitaal Hulpmiddel Verkiezingen. Naam van (gestopt) ontwikkelproces van software ter vervanging van OSV. |
| PV, PVB | Proces Verbaal. Een officieel document met daarop tellingen van een stembureau, gemeentelijke stembureau, hoofdstembureau, etc. In sommige gevallen staan de tellingen van de stemmen op het proces verbaal. In andere gevallen heeft het proces verbaal een (aantal) bijlagen met daarop de tellingen. |
| EML | Election Markup Language, een afgeleide van opmaaktaal XML die wordt gebruikt voor de digitale versies van Processen Verbaal. |
| EML_NL | Set met afspraken / afwijkingen van de internationale standaard, specifiek voor de Nederlandse context. |
| Corrigendum | Speciale naam voor een proces verbaal dat een correctie doorgeeft op een eerder proces verbaal. Een corrigendum wordt gebruikt als tijdens een nieuwe zitting van een stembureau stemmen zijn herteld. |
| Zitting | Formele naam van het proces van het tellen van de stemmen, dat wordt afgerond met het opmaken van een proces verbaal. |
| NVVB | Nederlandse Vereniging voor Burgerzaken. De NVVB behartigt sinds 1994 met succes de belangen van haar (gemeentelijke) leden op het gebied van persoonsinformatiemanagement, identiteitsmanagement, verkiezingen en dienstverlening en innovatie. |
| VNG | Vereniging van Nederlandse Gemeenten, de belangenorganisatie en het kennisplatform voor alle Nederlandse gemeenten. |
| NPVV | Nieuwe procedure vaststellen verkiezingsuitslagen. Voorheen werden stemmen maar 1 keer geteld. Nu kan een stembureau dat 'hoger' in de keten ligt een hertelling vragen aan een onderliggend stembureau. Zo'n hertelling leidt tot een corrigendum. |
| TK | Tweede Kamerverkiezing. Meestal geschreven in combinatie met het jaartal van de specifieke editie: TK2023 |
| EP | Europees Parlementsverkiezing. |
| PSW / PS/WS | Provinciale Staten- en Waterschapsverkiezingen |
| D&T | Team Data en Technologie (D&T), een afdeling van het bureau van de Kiesraad. Het IT-team van de Kiesraad |
| JKA | Team Juridische Zaken, Kennis en Advies (JKA) een afdeling van het bureau van de Kiesraad. Verantwoordelijk voor alle juridische taken van de Kiesraad. |
| RKV |  Team Regie en Kwaliteit Verkiezingsketen (RKV), een afdeling van het bureau van de Kiesraad. Bewaakt de kwaliteit van het verkiezingsproces. |
| CIE-U | Commissie Uitvoering, overleggroepje van de leden van de Kiesraad. |
| CIE-A | Commissie Advies, overleggroepje van de leden van de Kiesraad. |
| WPV | Wet programmatuur verkiezingsuitslagen |