# Schrijfwijzer

Voor bepaalde (voornamelijk Nederlandse) termen heeft de afdeling Communicatie van de Kiesraad een officiële schrijfwijze vastgesteld en gecommuniceerd. Deze termen en regels vind je in dit document.

## Verkiezingen

- Tweede Kamerverkiezing:
  - Hoofdletters T en K, omdat Tweede Kamer met hoofdletters is
  - Het is een landelijke verkiezing van één vertegenwoordigend orgaan, dus enkelvoud en niet Tweede Kamerverkiezingen
- gemeenteraadsverkiezingen:
  - Kleine letter g, omdat gemeenteraad met kleine letter is (soortnaam)
  - Meerdere verkiezingen, dus meervoud.
  - Uitzondering: als het gaat om de gemeenteraadsverkiezing in een bepaalde plaats. Dan gaat het immers om die ene verkiezing.
  - Voorbeelden:
    - _Er zijn gemeenteraadsverkiezingen op woensdag 18 maart 2026 in 340 gemeenten._
    - _Bij de gemeenteraadsverkiezing in Almere doen 16 partijen mee._

### Afkortingen van verkiezingen

- Als je een afkorting gebruikt, schrijf je eerst het hele begrip uit met de afkorting tussen haakjes erachter. Daarna gebruik je de afkorting.
- We zien verschillende schrijfwijzen van de afkortingen voorbijkomen: TK25, TK2025, TK 2025, GR26, GR2026, GR 2026. Het is goed om hierin consistent te zijn. Voorkeur gaat uit naar de zo kort mogelijke afkortingen: TK25 en GR26.
- Voorbeelden:
  - _Bij de Tweede Kamerverkiezing op 29 oktober 2025 (TK25) doen 33 partijen mee. De dag van kandidaatstelling voor TK25 is op 15 september 2025._
  - _Op 18 maart 2026 zijn de gemeenteraadsverkiezingen (GR26). Voor GR26 valt de dag van kandidaatstelling op maandag 2 februari 2026._