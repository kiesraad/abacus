# Overzicht van de softwarearchitectuur

De visualisatie van de softwarearchitectuur volgt het [C4-model] en bestaat uit
diagrammen in vier niveaus: systeemcontext, containers, componenten en code.

Ieder niveau gaat dieper in op de details van het vorige niveau. Daarnaast is
er nog de mogelijkheid om het landschap om het systeem heen te visualiseren met
een systeemlandschapsdiagram.

Voor Abacus wordt het codediagram op dit moment niet uitgewerkt. De focus ligt
op het systeemlandschap (dit omvat ook de systeemcontext), het containerdiagram
en het componentendiagram.

[C4-model]: https://c4model.com/ "C4 model"

## Systeemlandschap

Het systeemlandschap geeft een overzicht van de systemen die in de omgeving van
het systeem bestaan. Dit diagram is bedoeld om de context van het systeem te
verduidelijken. Het omvat ook het systeemcontextdiagram.

![Systeemlandschap](./structurizr/SystemLandscape.svg)

- Abacus is het systeem ter ondersteuning van de uitslagvaststelling van
  verkiezingen.
- Abacus Afzenderverificatie is het systeem dat gebruikt wordt om de afzender
  van de uitslagen te controleren. De architectuur van dit systeem wordt nog
  verder uitgewerkt.
- De gebruikers zijn onderverdeeld in de verschillende rollen die worden
  ondersteund door het systeem: beheerder, coördinator en invoerder.
- Het Uitwisselingsplatform en Platform Teluitslagen zijn bestaande systemen
  die gebruikt worden om gegevens uit te wisselen met Abacus.
- De tellingen en het proces-verbaal met de uitslag zijn papieren documenten.

## Onderdelen

Het containerdiagram geeft een overzicht onderdelen van het systeem en de
bijbehorende van de high-level technologiekeuzes.
In dit diagram is het Abacus-systeem verder uitgesplitst in verschillende
containers (frontend, backend, en database).

![Containers](./structurizr/Container.svg)

- De frontend is de webapplicatie die gebruikt wordt door de gebruikers.
- De backend is de serverapplicatie die de logica van het systeem bevat.
- De database verzorgt de opslag van de gegevens van het systeem.

## Componenten backend

Het componentendiagram geeft een overzicht van de interne structuur van de
backend. Deze componenten zijn de belangrijkste bouwblokken van de backend. Deze
componenten zijn in de praktijk verschillende modules in de Rust-codebase.

![Componenten](./structurizr/Components.svg)

De volgende componenten zijn te onderscheiden:

- Beheer: Beheer van verkiezingen, verkiezingsgegevens en de zitting.
  Hieronder valt ook het starten, stoppen, hervatten en sluiten van de zitting.
- Gebruikers: Gebruikers en rollen: beheer, authenticatie, autorisatie.
- Verkiezingen: Verkiezingsgegevens incl. politieke groeperingen,
  kandidatenlijsten en stembureau's.
- Invoeren: Invoeren en validatie van telresultaten met dubbele invoer voor het
  vier-ogenprincipe. Eventuele conflicten worden opgelost door de coördinator.
- Telresultaten: Gecontroleerde (dubbel ingevoerde) telresultaten van stembureau's.
- Zetelverdeling: Zetelverdeling na invoer van alle telresultaten. Eventuele
  input (loting, overleden kandidaten) wordt aan de beheerder gevraagd.
- Exporteren: Exporteren van de uitslag als proces-verbaal in PDF-formaat en EML_NL.
- EML_NL-generator: genereren van EML_NL-bestanden voor export.
- PDF-generator: genereren van processen-verbaal als PDF-bestand voor export.
- Statistieken: bijhouden van statistieken van het uitslagvaststellingsproces.
